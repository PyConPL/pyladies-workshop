# Warsztaty PyLadies / PyCon PL 2017

Witaj na warsztatach PyLadies! Podczas tego kursu nauczysz się programować
w języku **Python** od podstaw. Aby zacząć nie potrzebujesz nic instalować,
nie jest wymagana żadna znajomość programowania czy informatyki. Wystarczy
przeglądarka internetowa i chęć zdobywania wiedzy!


## Czego uczą te warsztaty

Ten kurs nauczy Cię tworzyć własne programy w Pythonie. Poznasz podstawy
tego języka, oraz dowiesz się jak w przyszłości poszerzyć wiedzę, aby
samodzielnie tworzyć coraz ciekawsze rzeczy. Dzięki tym warsztatom
zrozumiesz Pythona na poziomie, który pozwoli Ci pisać przydatne narzędzia
oraz zgłębiać bardziej zaawansowane aspekty tego języka.

Podsumowując: Twoja przygoda z programowaniem zaczyna się właśnie tutaj!


## Legenda

Zanim zaczniemy, zapoznaj się z oznaczeniami, które zostały użyte na
kolejnych stronach kursu.

:snake: oznacza miejsce, w którym dajemy Ci do wykonania jakieś zadanie.
Jeżeli instrukcje nie są jasne, lub zadanie sprawia Ci kłopoty - poproś
o pomoc mentora.

:pushpin: to podsumowanie rozdziału. Zanim przejdziesz dalej, upewnij się,
że rozumiesz wszystkie wymienione tam tematy. Jeśli masz jakiekolwiek
wątpliwości - zapytaj mentora. Nie sugeruj się innymi - właśnie po to
robimy podsumowanie, żeby upewnić się, że każdy zrozumiał dany rozdział.

:checkered_flag: to koniec rozdziału. Kliknij w odnośnik, aby przejść
do kolejnego.

**Pogrubionym tekstem** wyróżniliśmy istotne słowa i zwroty. Warto je
zapamiętać, aby łatwiej przyswoić kolejne rozdziały.

`W taki sposób` oznaczyliśmy przykładowy kod programów.


## Mentorzy

Nasz zespół mentorów jest tutaj dla Ciebie! Jeżeli masz pytania, cokolwiek
jest niejasne albo nie wiesz jak wykonać jakieś zadanie - poproś kogoś
z nas o pomoc. Chętnie odpowiemy, opowiemy i pomożemy Ci zrozumieć każdy
temat. Nie krępuj się: my równeż kiedyś zadawaliśmy pytania i właśnie
dzięki temu sami możemy teraz na nie odpowiadać.


## Spis treści

1. [Interpreter](./01_interpreter.md)
2. [Tekst](./02_tekst.md)
3. [Funkcja `help`](./03_help.md)
4. [Liczby](./04_liczby.md)
5. [Błędy](./05_bledy.md)
6. [Zmienne](./06_zmienne.md)
7. [Funkcje](./07_funkcje.md)
8. [Funkcja `print`](./08_funkcja_print.md)
9. [Listy](./09_listy.md)
10. [Pętla `for`](./10_for.md)
11. [Prawda i fałsz](./11_prawda_i_falsz.md)
12. [Słowniki](./12_slowniki.md)

